---
layout: post
lang: it
excerpt_separator: <!-- MORE -->
title: "Per una progettazione<br />a misura di territorio"
subtitle: "Siglato accordo con la Provincia autonoma di Trento<br />e il Consorzio dei Comuni Trentini"
asset: <img class="u-sizeFull" src="/assets/images/posts/1609778365-designers-comuni-trentiniOK.jpg" alt="Esempi del modello di sito web per i Comuni per desktop e smartphone" />
date: 2020-12-01 22:00:00
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
 
---

<!-- MORE -->

Il Dipartimento per la trasformazione digitale ha firmato, lo scorso 17 novembre, un accordo di cooperazione istituzionale per **favorire l’accesso dei cittadini ai servizi digitali** della Pubblica Amministrazione. L’intesa amplia a livello provinciale la collaborazione di Designers Italia con il [Consorzio dei Comuni Trentini](https://www.comunitrentini.it/){:target="_blank" rel="noopener noreferrer"}, una _partnership_ attiva già dal maggio 2019, che ha ha portato alla realizzazione del sito istituzionale del Comune di Ala (TN), il primo, insieme a quello del Comune di Cagliari, ad adottare il kit di design per le amministrazioni comunali.  

Il nuovo accordo mira a **sostenere i processi di digitalizzazione sul territorio** e facilitare la partecipazione dei cittadini, impegnando Consorzio e Provincia ad aderire alle [Linee guida per il design dei servizi della Pubblica Amministrazione](https://docs.italia.it/italia/designers-italia/design-linee-guida-docs/it/stabile/index.html){:target="_blank" rel="noopener noreferrer"}, promuovendo in particolare:
* l’utilizzo dei **kit di progettazione e sviluppo web** di Designers Italia;
* la realizzazione di una serie di **attività di ricerca** con i cittadini (in particolare test di usabilità) e di progettazione collaborativa dei servizi;
* il miglioramento degli strumenti di Designers Italia già in uso, con la possibilità di integrare i contenuti dei kit attraverso il **rilascio di nuove versioni dei modelli** per i Comuni;
* la valutazione di **iniziative progettuali** finalizzate a mettere la piattaforma utilizzata dal Consorzio a disposizione di altre Regioni o Paesi in ambito europeo.  

A sua volta, il Dipartimento si impegna a fornire supporto tecnico, formativo e metodologico, attraverso la collaborazione di Designers Italia e di Developers Italia, oltre all’utilizzo di tutti gli strumenti progettati e messi a disposizione delle Pubbliche Amministrazioni.

