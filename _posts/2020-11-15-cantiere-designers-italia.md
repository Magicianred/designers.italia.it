---
layout: post
lang: it
excerpt_separator: <!-- MORE -->
title: "Cantiere Designers Italia"
subtitle: "Come mettersi in gioco per rispondere alle sfide della transizione digitale"
date: 2020-11-15 13:00:00
pinned: false
nodate: false
homeBottomLink: false
homeHideCategories: true
date_prepend: "Articolo"
categories:
  - cittadini
  - pubblica amministrazione
  - imprese
---

<!-- MORE -->
A tre anni dalla presentazione ufficiale, Designers Italia ha dato il via, in questi giorni, a una **revisione complessiva degli strumenti messi a disposizione delle Pubbliche Amministrazioni** per progettare servizi pubblici digitali. Una verifica che ha come obiettivo quello di consolidare l’efficacia del nostro supporto e, allo stesso tempo, favorire l’adesione a processi di design che mettano in primo piano i bisogni dei cittadini.  

In particolare, seguendo i principi del _design thinking_ e del miglioramento continuo dell’offerta di servizi, la revisione prenderà in considerazione i seguenti aspetti:
* attualizzare **vision e mission del progetto** e, se necessario, rivedere l’esperienza della piattaforma Designers Italia;
* definire il **valore e il ruolo della community** Designers attiva nei canali a disposizione (Forum, Medium, Slack);
* aggiornare i **kit di progettazione e il design system** liberamente utilizzabili dalle Pubblica Amministrazioni;
* aggiornare le **Linee Guida** per il design dei servizi digitali della PA.  

Contestualmente, procederemo anche a rinnovare il sito di Designers Italia, in modo da renderlo ancora più funzionale e semplice da utilizzare, dando così centralità alle amministrazioni per **fornire servizi sempre più efficaci** per i cittadini. Un’attenzione che interesserà anche fornitori della PA, _in house_ e _software house_, e che sarà rafforzata dalla definizione di possibili partnership e da una serie di iniziative di comunicazione dedicate.  

Vorremmo quindi fin da subito iniziare a **raccogliere esperienze di successo di progettazione della PA** e applicazione delle risorse di Designers Italia: se hai utilizzato le nostre risorse di progettazione o se ritieni di aver applicato una metodologia user centered per realizzare i tuoi servizi digitali scrivi a [contatti@designers.italia.it](mailto:contatti@designers.italia.it){:target="_blank" rel="noopener noreferrer"} e aiutaci a raccontare la tua storia, il tuo contributo potrà essere d’esempio anche per altri.
